### Snapchat Case study

Το Snapchat είναι ένα κοινωνικό δίκτυο στο οποίο οι χρήστες αλληλεπιδρούν με μηνύματα, φωτογραφίες οι οποίες είναι διαθέσιμες μόνο για ένα μικρό χρονικό διάστημα ή ακόμη και με βίντεο. Η σύνδεση στο κοινωνικό δίκτυο γίνεται μέσω της εφαρμογής κινητού που ανέπτυξε η Snap Inc. Το Snapchat δημιουργήθηκε τον Σεπτέμβριο του 2011 από τον Evan Spiegel, Bobby Murphy και Reggie Brown. 

Το snapchat εξαπλώθηκε πολύ γρήγορα στους χρήστες καθώς ήταν ένας νέος τρόπος επικοινωνίας. Τον Μάιο του 2012, κάθε δευτερόλεπτό στέλνονταν 25 εικόνες, και μόλις τον Νοέμβριο του ίδιου έτους οι χρήστες είχαν στείλει πάνω από ένα δισεκατομμύριο φωτογραφίες ή αλλιώς snaps.  

Τον Οκτώβριο του 2013 το Snapchat απέκτησε μία νέα λειτουργία τα Stories. Τα stories ήταν snaps τα οποία οι χρήστες μπορούσαν να τα δείξουν σε όλους τους φίλους τους καθώς και να παραμείνουν στην πλατφόρμα εώς και 24 ώρες. Από τον Ιούνιο του 2014 τα stories είχαν ξεπεράσει τα ιδιωτικά snaps ως η πιο χρησιμοποιημένη λειτουργία στην εφαρμογή.  

Τον Φεβρουάριο του 2017 το Snapchat έφτασε τους 160εκ ημερήσιους χρήστες ένας αριθμός που τον Μάιο του ίδιου έτους έφτασε τους 166εκ. Ενώ τον Δεκέμβριο του 2019 ανακοινώθηκε ότι το Snapchat είναι η 5η πιο κατεβασμένη εφαρμογή της δεκαετίας.  

Φυσικά το Snapchat όντας πλέον ένας κολοσσός στα social media δεν έχει μόνο τα θετικά του. Τον Δεκέμβριο του 2013 έπεσε θύμα ενός ανώνυμου γκρουπ χάκερ. Οι χάκερ απέκτησαν περίπου 4.6εκ  στοιχεία (username, αριθμό τηλεφώνου) χρηστών της εφαρμογής και τα ανέβασαν σε μία ιστοσελίδα έτσι ώστε να “πιέσουν το Snapchat” να βελτιώσει την ασφάλεια του.  

Βλέποντας την επιτυχία του Snapchat και την εξαιρετικά καινοτόμα ιδέα των Stories και άλλα μέσα κοινωνικής δικτύωσης ακολούθησαν το παράδειγμα του, με βασικότερα το Instagram και το Facebook.  
