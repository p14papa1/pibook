## Σύντομη Βιογραφία του Elon Musk

Ο Elon Musk είναι ένας μηχανικός, βιομηχανικός σχεδιαστής και επιχειρηματίας που γεννήθηκε τον Ιούνιο του 1971 στην Νότια Αφρική. Ο Elon γιος ενός πλούσιου μηχανικού ξεκίνησε να ασχολείται με τους υπολογιστές από την ηλικία των 10 ετών. Έμαθε να προγραμματίζει μόνος του, και στα 12 είχε πουλήσει ήδη το πρώτο του λογισμικό, ένα παιχνίδι με όνομα Blastar.  

Στα 17 του ο Musk μετακόμισε στον Καναδά για να σπουδάσει στο Queen’s University, ενώ τον ίδιο χρόνο απέκτησε και την καναδική υπηκοότητα. Το 1992 έφυγε από τον καναδά για να σπουδάσει στο Πανεπιστήμιο της Pennsylvania, από το οποίο και αποφοίτησε με πτυχίο οικονομικών ενώ έκανε το δεύτερο bachelor του στην φυσική. Στην συνέχεια ξεκίνησε το PhD πάνω στην ενεργιακή φυσική στο πανεπιστήμιο του Stanford στην California το οποίο και δεν ολοκλήρωσε καθώς αποφάσισε να ξεκινήσει την πρώτη του επιχείρηση.  

Το 1995 ο Elon με τον αδερφό του Kimbal ξεκίνησαν την Zip2 Corporation, ένα διαδικτυακό οδηγό πόλης. Το 1999 ένα τμήμα της Compaq Computer Corporation αγόρασαν την Zip2 για $307εκ. Μετά την πώληση της Zip2 τα δύο αδέρφια χρησιμοποίησαν τα λεφτά για να φτιάξουν την X.com μία διαδικτυακή εταιρία διαχείρισης οικονομικών και πληρωμών. Μέσα σε ένα χρόνο ενώθηκε με την Confinity που είχαν μια υπηρεσία μεταφοράς χρημάτων που ονομαζόταν PayPal. Ένα χρόνο αργότερα το 2001 η εταιρία μεταονομάστηκε σε PayPal και τον Οκτώβριο του 2002 εξαγοράστηκε από το eBay για $1.5δις 

Μετά την εξαγορά της PayPal ο Musk ίδρυσε την τρίτη του εταιρία την SpaceX το 2002. Η SpaceX είναι μια εταιρία που είχε σκοπό την κατασκευή διαστημόπλοιων για εμπορική χρήση. Η SpaceX είναι μία εξαιρετικά επιτυχημένη εταιρία καθώς εκτός άλλων ήταν και η πρώτη ιδιωτική εταιρία που έστειλε επανδρωμένη πτήση στον Διεθνές διαστημικό σταθμό. Εκτός της SpaceX ο Elon έχει συνδέσει το όνομα του και με άλλη μία εταιρία κολοσσό την Tesla. Η Tesla είναι μια Αμερικάνικη εταιρία παραγωγής αυτοκινήτων που δημιουργήθηκε το 2003 από τους Martin Eberhard και Marc Tarpenning. Το 2004 ο Elon μπήκε στο διοικητικό συμβούλιο με τον ρόλο του προέδρου. Η Tesla έχει τεράστια εμπορική επιτυχία πλέον όντας μία από τις κορυφαίες εταιρίες παραγωγής και πώλησης ηλεκτρικών αυτοκινήτων. Το 2019 η εταιρία είδε αύξηση 50% στις πωλήσεις της πουλώντας 367.849 αυτοκίνητα σε σχέση με 245.240 του προηγούμενου έτους.  

Παρά τις δύο τεράστιες εταιρίες τις οποίες διαχειρίζεται ο Elon Musk δημιούργησε δύο ακόμα εταιρίες την SolarCity και την The Boring Company το 2006 και 2017 αντίστοιχα. Η SolarCity είναι πλέον θηγατρική της Tesla καθώς εξαγοράστηκε το 2016 και είναι μια εταιρία παραγωγής προιόντων ηλιακής τεχνολογίας και μπαταριών. Η The Boring Company είναι μια εταιρία που σκοπός της είναι η δημιουργία τούνελ έτσι ώστε να μειωθεί η κίνηση στους δρόμους.  

Ο Elon Musk είναι πλέον CEO της SpaceX καθώς και της Tesla ενώ είναι πρόεδρος της  SolarCity και ιδρυτής της The Boring Company. 

Στην προσωπική του ζωή ο Elon έχει παντρευτεί 3 φορές με δύο διαφορετικές γυναίκες ενώ έχει και 7 παιδιά.  
