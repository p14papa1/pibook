## Σύντομη Βιογραφία του Dennis M. Ritchie 

O Dennis M. Ritchie είναι ένας Αμερικανός επιστήμονας της πληροφορικής που γεννήθηκε τον Σεπτέμβριο του 1941 στο Bronxville της Νέας Υόρκης και απεβίωσε τον Οκτώβρη του 2011. Ο Dennis Ritchie ήταν γιος του Alistair E. Ritchie ενός επιστήμονα ο οποίος δούλευε για χρόνια στα Bell Laboratories.  

Το 1963 ο Ritchie αποφοίτησε από το Harvard με προπτυχιακό στην Φυσική και το 1968 τελείωσε το διδακτορικό του στα εφαρμοσμένα μαθηματικά στο ίδιο πανεπιστήμιο.  Ένα χρόνο πριν να ολοκληρώσει το διδακτορικό του έπιασε δουλειά στα Bell labs σαν τον πατέρα του, οπού πρώτη του ασχολία ήταν το λειτουργικό σύστημα Multics. Το multics ήταν ένα σύστημα που το αναπτύσσανε από κοινού επιστήμονες του MIT των Bell labs και του General Electric Co. Αλλά το 1969 η AT&T η εταιρία στην οποία άνηκε η Bell Labs αποσύρθηκε από το project. Μετά την απομάκρυνση της Bell Labs από το Multics ο Ritchie συνεργάστηκε με τον Kenneth L. Thompson για να αναπτύξουν ένα πιο ευέλικτο λειτουργικό σύστημα για τον PDP-7 ένα υπολογιστή της Digital Equipment Corporation. Μέσα σε λίγους μήνες δημιούργησαν τον UNIX, ένα νέο λειτουργικό ανεξάρτητο από το hardware. To 1970 o Thompson με την βοήθεια του Ritchie δημιούργησε την γλώσσα προγραμματισμού B, μια γλώσσα που στο νέο τους υπολογιστικό σύστημα το PDP-11 είχε πολλά μειονεκτήματα. Έτσι ο Ritchie επέκτεινε την B και μέσα στον επόμενο χρόνο δημιούργησε την C. H C μαζί με την C++ παραμένουν μέχρι και σήμερα από τις πιο δημοφιλείς γλώσσες προγραμματισμού. Το 1973 και μετά την επιτυχία της C ο Thompson και ο Ritchie αποφάσισαν να ξαναγράψουν το UNIX σε C.  

Το 1983 ο Ritchie και ο Thompson παρέλαβαν το βραβείο Turing “για την ανάπτυξη της γενικής θεωρίας των λειτουργικών συστημάτων και συγκεκριμένα για την υλοποίηση του UNIX”. O Ritchie και ο Thompson παρέλαβαν και άλλα βραβεία για την δημιουργία του UNIX και της C, μερικά από τα οποία είναι IEEE Richard W. Hammering Medal (1990), National Medal of Technology (1998), IRI Achievement Award (2005), Japan Prize for Information and Communications (2011).  

Ο Dennis Ritchie μπορεί να μην είναι τόσο γνωστός όσο ο Bill Gates ή ο Steve Jobs στο ευρή κοινό αλλά οι ανακαλύψεις του ήταν απαραίτητες για την τεχνολογική επανάσταση που επικρατεί τα τελευταία 40 χρόνια, και παρά το γεγονός ότι έχουν περάσει σχεδόν 50 χρόνια από την δημιουργία του UNIX και της C, οι ανακαλύψεις αυτές παραμένουν μέχρι και σήμερα χρήσιμες στην επιστήμη των υπολογιστών.  
